# Robuino
Έργο για το Διαγωνισμό Ρομποτικής

Η πρότασή μας είναι η δημιουργία παιχνιδιού και αντίστοιχου χειριστηρίου μέσω του οποίου θα παίζεται το παιχνίδι. 
Το παιχνίδι περιλαμβάνει αεροπλάνο το οποίο θα κινείται δεξιά αριστερά στη σκηνή με τη περιστροφή του ποτενσιομέτρου το οποίο θα υπάρχει στο κύκλωμα του χειριστηρίου. Στόχος μας είναι η αποφυγή της σύγκρουσης με εχθρικό αεροπλάνο που έρχεται από την αντίθετη κατεύθυνση. Κατά την έναρξη του παιχνιδιού στο χειριστήριο θα είναι αναμμένα τρία λαμπάκια (leds) που δείχνουν ότι έχουμε τρεις ζωές. Με απώλειά κάθε ζωής (σύγκρουση με εχθρικό αεροπλάνο) θα σβήνει και από ένα λαμπάκι στο χειριστήριο ενώ παράλληλα θα ακούγεται και ήχος από piezo buzzer. Όταν σβήσουν όλα τα λαμπάκια (απώλεια όλων των ζωών) το παιχνίδι θα τερματίζεται. 
Στο χειριστήριο επιπλέον θα υπάρχουν δύο πλήκτρα (buttons): 
    • με πάτημα στο ένα πλήκτρο (button1) θα  μπορεί το αεροπλάνο μας να πυροβολεί προς το εχθρικό αεροπλάνο και όταν τα πυρά μας το πετυχαίνουν θα κερδίζουμε 20 πόντους οπότε το σκορ μας θα αυξάνεται
    • με πάτημα στο δεύτερο πλήκτρο (button2) θα αυξάνεται ο βαθμός δυσκολίας του παιχνιδιού με εμφάνιση δύο εχθρικών αεροπλάνων ταυτόχρονα.
Παρακάτω εικονίζονται:

α) Στην εικόνα 1 το παράθυρο του Scratch 2.0 με εγκατεστημένη την επέκταση s2aio (https://github.com/MrYsLab/s2aio/wiki ). Στο παράθυρο φαίνεται η σκηνή επί της οποίας βλέπουμε το αεροπλάνο μας (κόκκινο/πορτοκαλί)  καθώς και εχθρικό αεροπλάνο (πράσινο/λευκό) επίσης διακρίνεται και τμήμα από τον κώδικα του παιχνιδιού.

![Github Robuino](/plane-project.png)


β) Στην εικόνα 2, το κύκλωμα από το χειριστήριο με χρήση Arduino uno: 

Για το κύκλωμα του χειριστηρίου, όπως φαίνεται στην εικόνα απαιτούνται τα εξής υλικά:

    • 1 board Arduino uno
    • 1 Breadboard για τη δημιουργία κυκλώματος
    • 3 Αντιστάσεις 220 Ω
    • 2 Αντιστάσεις 10 ΚΩ
    • 3 κόκκινα leds (5mm)
    • 1 περιστροφικό ποτενσιόμετρο
    • 2 buttons (διακόπτες)
    • 1 piezo buzzer 

Λογισμικό
 Το Arduino uno του παραπάνω κυκλώματος συνδέεται στη usb θύρα υπολογιστή (με λειτουργικό σύστημα κατά προτίμηση linux Ubuntu/ελεύθερο και ανοικτό λογισμικό) στόν οποίο είναι εγκατεστημένο το περιβάλλον οπτικού προγραμματισμού Scratch 2.0 με την επέκταση s2aio, και στο οποίο θα έχει φορτωθεί το προς εκτέλεση πρόγραμμα του παιχνιδιού.
